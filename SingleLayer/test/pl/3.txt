FIS Ladies Grand Prix 2003 – piąta edycja FIS Ladies Winter Tournee, przeprowadzona w sezonie 2002/2003 na skoczniach w Niemczech oraz Austrii. Początek turnieju nastąpił 19 lutego 2003 roku, podczas zawodów indywidualnych na skoczni w Breitenbergu. Trzy dni później rozegrano konkurs indywidualny na skoczni w Saalfelden am Steinernen Meer. Następnego dnia na tym samym obiekcie odbył się konkurs drużynowy. Kolejne zmagania zostały rozegrane w Baiersbronn, a turniej zakończył się 1 marca konkursem na obiekcie w Schönwaldzie. Pierwszy konkurs indywidualny wygrała Daniela Iraschko, a następny Anette Sagen. Trzeci konkurs – drużynowy wygrała reprezentacja Stanów Zjednoczonych w składzie: Karla Keck, Alissa Johnson, Jessica Jerome oraz Lindsey Van. Trzecie i czwarte zmagania indywidualne wygrała Daniela Iraschko. Zwyciężczynią piątej edycji turnieju została Anette Sagen, która zdobyła najwięcej punktów w klasyfikacji łącznej FIS Ladies Grand Prix. W cyklu wystartowało łącznie 40 zawodniczek z dziewięciu narodowych reprezentacji. 